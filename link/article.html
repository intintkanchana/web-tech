<div class="container-article">
    <h1 style="font-size: 40px;">Growth mindset vs Fixed mindset </h1> 
    <hr>
    <br><h2>ความแตกต่างของ Growth mindset และ Fixed mindset</h2>
    <br><p>
        คนที่มีวิธีคิดแบบตายตัว (Fixed mindset) คือคนที่เชื่อว่าตัวเองเกิดมาพร้อมกับความสามารถบางอย่างและก็ขาดคุณสมบัติบางอย่างเช่นกัน ในขณะที่คนที่มีวิธีคิดแบบเติบโต (Growth mindset) คือคนที่เชื่อว่าเค้าสามารถพัฒนาตัวเองในหลายๆด้านได้ หากขยันเรียนรู้และฝึกฝนมากพอ
        ดังนั้นคนที่มีวิธีคิดแบบเติบโตจึงพัฒนาตัวเองอยู่เรื่อยๆ เรียนรู้ทักษะใหม่ๆ ชีวิตคือการเปลี่ยนแปลง แต่คนที่มีมีวิธีคิดแบบตายตัวก็จะมีมุมมองที่ต่างออกไป ที่มันจะขัดขวางการพัฒนาตัวเองให้ดีขึ้น เมื่อไหร่ก็ตามที่คนเหล่านี้ล้มเหลว ก็มักจะโทษคนอื่นๆ
    </p> <br>
    <ol type="disc">
        <li>คำชมที่เด็กได้รับจากผู้ใหญ่ คำชมจะส่งผลให้เด็กคิดแบบตายตัวและหลีกเลี่ยงความท้าทาย </li>
        <li>คนที่มีวิธีคิดแบบตายตัวต้องการพิสูจน์ตัวเอง คนที่มีวิธีคิดแบบเติบโตต้องการพัฒนาตัวเอง</li>
        <li>คนที่มีวิธีคิดแบบตายตัวจะมองว่าความล้มเหลวคือหายนะ แต่คนที่มีวิธีคิดแบบเติบโตจะมองว่ามันคือโอกาส</li>
        <li>คนที่มีวิธีคิดแบบตายตัวไม่คิดว่าเค้าสามารถเรียนรู้จากความผิดพลาดได้ แต่มองว่าความผิดพลาดเป็นหลักฐานว่าพ่ายแพ้และไม่ดีพอ และมันจะเป็นแบบนั้นตลอดไป</li>
        <li>คนที่มีวิธีคิดแบบตายตัวมักจะต้องการความมั่นใจ และพยายามรักษาความมั่นใจนั้นไว้ โดยการโทษคนอื่น หาขอแก้ตัว โกง จะไม่หาทางหรือคิดวิเคราะห์ปัญหาที่เกิดขึ้น ไม่ฝึกฝนพัฒนาตัวเองให้ดีขึ้น มองว่าตัวเองเป็นได้แค่นี้</li>
        <li>คนที่มีวิธีคิดแบบตายตัวมักจะหลีกเลี่ยงปัญหา เมื่อต้องเจอกับสถานการณ์ที่ยาก ท้าทาย เค้าจะมองว่ามันเป็นความเสี่ยง</li>
    </ol>
    <br><p>คนที่มีวิธีคิดแบบเติบโตจะเผชิญหน้ากับปัญหา และมองว่าปัญหาไม่ใช่อุปสรรคแต่เป็นความท้าทาย เค้ามุ่งมั่นที่จะพัฒนาตัวเองและคนรอบข้างให้ดีขึ้น เชื่อว่าทุกคนต่างก็เติบโตและพัฒนาขึ้นได้อีก
        ไม่ว่าใครก็สามารถเปลี่ยนแปลงวิธีคิดได้ ถึงแม้ว่าเราจะตกเป็นเหยื่อของการคิดแบบตายตัว แต่สมองของเราก็สามารถเปลี่ยนแปลงได้ ถ้าเราต้องการที่จะเปลี่ยนวิธีคิดใหม่ เป็นแบบเติบโต เราสามารถฝึกฝนตัวเราเองให้เปลี่ยนวิธีคิดได้</p>
    <br> <p>แต่วิธีคิดแบบตายตัวก็ใช่ว่าจะเปลี่ยนแปลงกันได้ง่ายๆ มันไม่หายไปในทันที หลายครั้งที่เราต้องปกป้องตัวเองจากความพ่ายแพ้ความล้มเหลว หรือแสดงความสามารถให้คนอื่นๆ เห็น เพื่อสร้างความมั่นใจ ทำให้เราสบายใจ ดังนั้น จึงเป็นเรื่องยากที่จะกำจัดวิธีคิดแบบนั้นให้หายไป</p>
    <br><p>แต่เราก็ไม่จำเป็นต้องเลิกคิดแบบเดิมทั้งหมด เราแค่เข้าใจการคิดแบบเติบโต และค่อยๆ เปลี่ยนแปลง และเปลี่ยนในบางสถานการณ์เท่านั้น ก็เพียงพอแล้ว</p>
    <a href="https://minimore.com/b/PE1Ra/8">link</a>
</div>

